## Esercizio 1 - (Da 0 a 10 punti)

Il candidato realizzi uno script shell in grado di creare 15 file il cui nome
abbia un prefisso costante `file-` seguito dal numero progressivo (da 1 a 15) e
terminanti con "estensione" `.txt`. I nomi devono avere tutti la stessa
lunghezza, in particolare il progressivo numerico deve essere allineato a
sinistra con tanti zeri quanti ne servono ad eguagliare la lunghezza del
massimo numero generato. Ad esempio:

- file-01.txt
- file-02.txt
- ...
- file-14.txt
- file-15.txt

In ognuno dei file generati dovranno essere inserite 10 parole estratte a caso
dal file `/usr/share/dict/words`, una per riga.

> BONUS POINTS (Da 0 a 5 punti): Il candidato effettui, per i soli file di
> numerazione dispari, una copia del file cambiando il nome da `file-xx.txt`
> a `file xx.text`, ovvero cambiando "l'estensione" in `.text` ed il
> trattino `"-"` in `" " (spazio)`.
